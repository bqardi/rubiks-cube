# Rubiks Cube
Hvordan man løser en Rubiks Cube/professor terning.
---
Det er mega svært at løse en Rubiks Cube! NEJ, det er det faktisk ikke...
Det er klart at det er svært at løse den, hvis du prøver at dreje nogle sider tilfældigt.
Du har måske endda været nået så langt at du har løst én side, men sidder fast og du prøver virkelig
kraftigt at tænke dig frem til, hvordan du skal dreje for at "flytte" de næste "klodser" på terningen og samtidig ikke
ødelægge det der allerede er løst. Det er praktisk talt umuligt, for det samlede antal mulige kombinationer
er et utænkeligt stort tal, nemlig 43.252.003.274.489.856.000 eller 43 trillioner.

Men hvis du gerne vil have løst din professor terning, er det godt at du er landet her,
for her kan du lære en nem metode til at løse den på.
Faktisk kan du løse den ved bare at lære et fåtal algoritmer (uhh, algoritme! Farligt ord! En algoritme
er blot et smart ord for "at dreje nogle bestemte sider et antal bestemte gange".)
Der findes også mere avancerede måder at løse den på, men det er metoder der bruges til konkurrencer eller
hvis du bare vil lære at løse den hurtigt (f.eks. under 20 sek. hver gang). Der skal dog lidt flere algoritmer
ind i hukommelsen, men ja, det kan godt lade sig gøre!
Det kræver blot lidt tålmodighed og måske lidt stædighed, hvis du virkelig vil lære det).

Her på siden vil jeg vise dig den nemmeste måde at løse den på og så vil jeg fortælle lidt om de avancerede
måder også.

Du kan finde en liste over de algoritmer, jeg personligt bruger/foretrækker og jeg vil også vise lidt alternative algoritmer
du kan bruge til at løse den samme udfordring.

Du kan også finde et lille program, jeg har lavet i [Unity](https://unity.com/), hvor du kan prøve at løse en professer terning
på tid, ved at pege med musen på en side og så dreje med WASD tasterne på keyboardet (er kun tilgængelig på stor skærm/desktop).

Du kan også finde en "Timer" her på siden. Den er specifikt lavet til brug for at måle din tid med en fysisk terning.
